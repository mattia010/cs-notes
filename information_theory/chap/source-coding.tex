\chapter{Codifica di sorgente}
Per poter parlare della codifica di sorgente, è prima necessario capire
cosa sia una sorgente, e cosa essa faccia.\\
La sorgente è l'"entità" mittente che produce, in sequenza e con una certa probabilità,
i simboli che devono essere inviati sul canale e recapitati al destinatario.
Esistono diversi tipi di sorgente. D'ora in poi si considereranno solo sorgenti
con le seguenti caratteristiche:
\begin{itemize}
    \item discreta: la sorgente ha un alfabeto finito e non vuoto di simboli
    che può emettere \footnote{Una sorgente continua emette, invece, un segnale
    continuo nel tempo, e non ha quindi un vero e proprio alfabeto finito
    di simboli.}.
    \item stocastica: ogni simbolo dell'alfabeto ha una certa probabilità
    di essere prodotto a un determinato istante di tempo.
    Se un simbolo può essere prodotto con una probabilità pari a 0,
    allora si può affermare che esso non sarà mai prodotto dalla sorgente.
    Se invece esso può essere prodotto con una probabilità pari a 1,
    allora gli altri simboli non saranno mai prodotti, e la sorgente si
    comporterà in maniera deterministica \footnote{Se la sorgente
    è senza memoria e deterministica, allora essa produce sempre lo stesso
    simbolo. Se invece essa è dotata di memoria ed è deterministica,
    allora produrrà sempre la stessa sequenza di simboli.}.
    \item senza memoria: la sorgente emette un nuovo simbolo senza tenere
    conto di quali simboli sono stati precedentemente inviati, e quindi
    ogni simbolo ha la stessa probabilità di essere prodotto dalla sorgente.
    \footnote{Un esempio di sorgente con memoria è, invece, un libro: la probabilità
    che sia presente una certa lettera in una posizione, infatti, dipende
    dalle precedenti parole e dalle lettere più usate in una certa lingua. Ad
    esempio, la \verb|e| è molto usata in inglese, e di conseguenza avrà
    più probabilità di essere prodotto da una sorgente che utilizza l'inglese.}.
\end{itemize}

Si può ora introdurre il concetto di codifica di sorgente.
La codifica di sorgente è quel processo con cui un messaggio, prodotto
dalla sorgente, viene compresso, in modo da sfruttare efficientemente il canale
di comunicazione quando effettivamente il messaggio verrà inviato.
Formalmente, la codifica di sorgente è una funzione:
\[
    f: S \rightarrow \Gamma^*
\]
dove $S$ è l'alfabeto della sorgente, $\Gamma$ è l'alfabeto di canale.
In pratica, è una funzione che associa a ogni simbolo prodotto dalla sorgente
una codeword, formata da soli simboli dell'alfabeto di canale.

L'obiettivo della codifica di canale è di comprimere il messaggio. Per
raggiungere questo obiettivo, cerca di minimizzare lunghezza media
delle codeword associate ai simboli, ovvero la somma pesata sulle
probabilità della lunghezza delle codeword associate ai simboli contenuti
nell'alfabeto di sorgente.
\[
    \min \sum_{s_i \in S} p_i \cdot |\text{cod}(s_i)|
\]
dove $s_i$ è l'$i$-esimo simbolo contenuto nell'alfabeto di sorgente $S$,
$p_i$ è la probabilità che il simbolo $s_i$ venga prodotto dalla sorgente,
e $\text{cod}(s_i)$ è la codeword associata al simbolo $s_i$, ovvero $f(s_i)$.

Esistono due tipi di codifiche di sorgente:
\begin{itemize}
    \item a blocchi: tutte le codeword associate ai simboli sono di uguale
    lunghezza. L'unico modo di ottimizzare la somma pesata delle lunghezze delle
    keyword è quello di utilizzare keyword di lunghezza $\log_{|\Gamma|}|S|$
    per ogni simbolo di sorgente.
    Esempi di codifiche di sorgente a blocchi sono ASCII e UTF-8.
    \item a lunghezza variabile: le codeword associate ai simboli hanno
    lunghezze differenti. Ciò permette di assegnare ai simboli più
    frequenti codeword di lunghezza minore, mentre assegnare ai simboli
    meno frequenti codeword di lunghezza maggiore \footnote{
    Il primo a notare i vantaggi dell'utilizzo di una codifica di sorgente
    a lunghezza variabile è stato Morse, che già nel suo codice Morse codifica
    le lettere più frequenti, come la \verb|e|, con codifiche piccole, mentre
    codifica lettere meno frequenti, come la \verb|y|, con codifiche più lunghe.}.
    Ovviamente l'utilizzo di codici a lunghezza variabile è sensato se la sorgente
    produce i simboli con probabilità differenti: nel caso in cui tutti
    i simboli abbiano la stessa probabilità di essere prodotti, allora
    un codice a lunghezza variabile non porta ad alcun vantaggio e, anzi,
    può aumentare la lunghezza media delle codeword.
    L'utilizzo di codici a lunghezza variabile introduce però un nuovo
    problema per il destinatario: esso deve possedere un criterio con cui
    identificare correttamente le codeword ricevute che, presentando
    lunghezze diverse, non possono essere distinte facilmente.
\end{itemize}

\section{Altri codici di sorgente}
I codici di sorgente fin'ora proposti sono i più conosciuti e utilizzati.
Vengono proposti ora codici di sorgente meno utilizzati o storici.
Un'osservazione importante riguarda i codici di sorgente storici,
come il codice 0-1-2-4-7, che non rappresentano i simboli con il minor numero
possibile di bit, nonostante l'obiettivo della codifica di sorgente sia
quello di eliminare il più possibile la ridondanza. Questo deriva dal fatto
che alcuni di essi si comportano anche come un codice di canale, aggiungendo
bit per rilevare eventuali errori che il messaggio subisce durante la trasmissione.

\subsection{Codice di Van Duuran}
Il codice di Van Duuran è un codice 3-su-7, ovvero un codice a blocchi
in cui ogni codeword è formata da 7 bit e presenta esattamente 3 bit
impostati a 1.
Di conseguenza, il codice di Van Duuran può essere usato solo per sorgenti
che generano un numero di simboli minore o uguale a $\binom{7}{3}$.
Esistono varianti del codice di Van Duuran definite su un numero diverso
di bit, come il codice 2-su-5.

\subsection{Codice 0-1-2-4-7}
Il codice 0-1-2-4-7 è un codice a blocchi con codeword da 5 bit, che permette
di rappresentare le cifre da 0 a 9. Come si vedrà, il codice 0-1-2-4-7
è un codice 2-su-5, in quanto esattamente 2 bit sono impostati a 1.
A ogni bit di queste codeword è associato un peso tra 0, 1, 2, 4 e 7:
per convenzione, il bit più significativo della codeword assume peso 0,
e, procedendo verso il bit meno significativo, si procede ad assegnare i pesi
in ordine crescente. La codifica di una cifra $c$ sarà della forma
$\text{cod}(c) = (x_0, x_1, x_2, x_3, x_4)$, tale che
$\sum_{i=0}^{4} x_i \cdot 2^i = c$. L'unica eccezione a questa regola
è lo 0, la cui rappresentazione in codice 0-1-2-4-7 è $(0,0,0,1,1).$

% \usepackage{tabularray}
\begin{table}
    \centering
    \caption{Rappresentazione in codice 0-1-2-4-7 delle cifre da 0 a 9.}
    \begin{tblr}{
      vline{1} = {-}{},
      hline{1} = {-}{},
    }
    1 & 1 & 0 & 0 & 0 \\
    1 & 0 & 1 & 0 & 0 \\
    0 & 1 & 1 & 0 & 0 \\
    1 & 0 & 0 & 1 & 0 \\
    0 & 1 & 0 & 1 & 0 \\
    0 & 0 & 1 & 1 & 0 \\
    1 & 0 & 0 & 0 & 1 \\
    0 & 1 & 0 & 0 & 1 \\
    0 & 0 & 1 & 0 & 1 \\
    0 & 0 & 0 & 1 & 1
    \end{tblr}
\end{table}
